# Ayşegül Çoban'nın Yatay Geçiş Tecrübesi ve YBS

Ayşegül bu yazıda bizlere yatay geçiş tecrübesini ve YBS hakkında bazı soruları yanıtlayacak. <!--more-->

![Ayşegül Çoban](/images/aysegulcoban.jpg "Ayşegül Çoban")
Merhaba arkadaşlar, ben Pamukkale Üniversitesi Yönetim Bilişim Sistemleri bölümü 4. Sınıf öğrencisi Ayşegül Çoban. Aynı zamanda yatay geçiş öğrencisiyim. Üniversite tercihleri öncesi bu yazımda Pamukkale Üniversitesi YBS bölümünü, yatay geçiş deneyimlerimi ve aklınıza takılan soruların cevaplarını bulacaksınız. Yani sizin için kapsamlı bir yazı olacağını düşünüyorum.

Kısaca bölümden bahsetmek gerekirse bilgisayar mühendisliğiyle işletmenin entegre edilmiş halidir. Bölümün asıl amacı bilgi işlemi koordine edecek, işletmeye uygun yazılım projelerini ve iş süreçlerini yöneten uygun nitelikli bireyler yetiştirmek diyebilirim. Fakat bu salt bu alanlarda çalışacaksınız anlamına gelmiyor. Bölümün iki farklı disiplini bünyesinde bulundurması size çok farklı alanlarda çalışmanıza ve uzmanlaşmanıza olanak sağlıyor.

## Mezun Olunca Ne İş Yapacağım?

Bu yetenekleriniz ve üniversite süresince kendinizi ne kadar geliştirdiğinize bağlıdır. Sistem Analisti, programcı, IT uzmanı, iş analisti, İş zekası uzmanı, proje yöneticisi, insan kaynakları uzmanı, akademisyen vb. gibi birçok unvanlarda görev yapar. Bence YBSnin iş skalasının geniş olması avantaj olduğu kadar aynı zamanda dezavantaj da çünkü çoğu YBS öğrencisi halen dahi nerede ne iş yapacağını bilmiyor seçenekler arasında kayboluyorlar bu konuda Pamukkale Üniversitesinin zorunlu stajı size sektörde kendi alanızı bulmanızda çok yardımcı olacak.

## Peki Bölümün Dersleri, Zorluk Derecesi Ve Staj Olanakları Nasıl?

YBS bölümü İİBF fakültesinde ve fakültenin en gözde bölümü diyebilirim.  İşletme dersleriyle bilgisayar mühendisliği derslerini ortaklaşa alıyorsunuz. İlk sene daha çok işletme dersleri ve yönetim bilişim sistemlerine giriş, programlamaya giriş gibi bölüme giriş dersleri var. İlk sene sizi zorlayacak tek ders programlamaya giriş onu da biraz daha çalışarak halledebilirsiniz diğer seneler bilişim dersleri sayısı artıyor. Dersler aşırı zor olmasa da proje ödevleriyle hocalarımız biraz zorluyor. Öyle ki bazı derslere vize finale girmiyorsunuz yaptığınız proje ödevleri ve raporlar sizin vize ve final notunuz oluyor. Bazı dersler vize +final +proje olarak notlar hesaplanıyor. Özellikle 3. ve 4. Sene bolca proje ödevlerine kendinizi hazırlayın. 4. Sene buna lisans tezi de ekleniyor. Bazı seçmeli dersler zorunlu derslerden daha zor ve seçmeli ders seçenekleri oldukça fazla ilginize ve uzmanlaşmak istediğiniz alana göre istediğiniz dersi seçebilirsiniz.

Hocalarımız kendi alanımızı bulmamız ve uzmanlaşmamız konusunda bizi gerçekten çok destekliyor ve zorluyorlar. Özellikle Bölüm Başkanımız Prof.Dr. Selçuk Burak Haşıloğlu kendimizi geliştirmemiz ve inovatif düşünmemiz için bizi zorluyor. Tabi bu zorlamalar bizi geliştirmek için. Aklımıza takılan hemen hemen tüm sorulara yanıt bulmamızı sağlıyor. Uygun projelerde, teknokentte, bilgi işlemde ya da üniversitede dışında çalışabileceğimiz uygun iş olduğunda çalışmamız için bizi destekliyor ve yönlendiriyor yani kendinizi geliştirebilmeniz için birçok fırsat var.

Staj konusuna gelirsek Pamukkale üniversitesinin en büyük avantajlarından biri de YBSnin zorunlu stajı olması İİBFnin tek zorunlu stajı olan bölümü. Buradan bölüme ne kadar önem verdikleri anlaşılıyordur. Benim de yatay geçiş yapmamdaki en büyük etkenlerden çünkü YBS özel sektör odaklı bir bölüm mezun olunca size sorulacak ilk sorulardan biri tecrübe. Staj, çalıştığınız şirkette sektörde ilgi alanızı bulmanız ve tecrübe kazanmanız için çok güzel bir olanak. Staj yeri bulamadığınız takdirde hocalarımız bizi yönlendiriyor. Teknokentteki şirketlerde ya da bilgi işlemde staj yapma olanaklarımız var.

## Üniversitede Kariyer Olanakları?

İsterseniz YBS den bilgisayar mühendisliği bölümüne yandal yapabilirsiniz. Akademik kariyer düşünenler için henüz netleşmiş değil ama bu seneki mezuniyet yemeğinde Bölüm Başkanı Prof.Dr. Selçuk Burak Haşıloğlu bu sene yüksek lisans programı açılabileceği müjdesini verdi ben de merakla bekliyorum.

## Pamukkale Üniversitesi Aktiviteleri ve Konaklama Olanakları Nasıl?

Pamukkale üniversitesinin bulunduğu Denizli orta ölçekte sakin bir şehir. Konum olarak çok iyi Muğla, İzmir, Aydın gibi şehirlere çok yakın ve isterseniz trenle makul fiyatlarda seyahat edebiliyorsunuz. Kampüs çevresi çok hareketli oluyor vakit geçirebileceğiniz birçok kafe var.

Üniversitenin aktivitelerine gelirsek haftada birçok etkinlik oluyor. Bu da bize mail yoluyla duyuruluyor. Hemen hemen her gün katılabileceğiniz gün ortası konferansları oluyor en güzeli de her hafta makul fiyatlarla tiyatroya gidebiliyor olmamız. Belirli zamanlarda düzenlenen tiyatro şenliklerine ve konserlere gidebilirsiniz. Üniversitede birçok topluluk var bunlara üye olabilir düzenledikleri etkinliklere, gezilere ve konferanslara katılabilirsiniz.

Yönetim Bilişim Sistemlerinde aktif olmak isterseniz benim de yönetim kurulunda bulunduğum Yönetim Bilişim Topluluğuna üye olabilir düzenlediğimiz etkinlere katılabilirsiniz. Bu toplulukta tanışma toplantıları, konferanslara geziler ve derslerinize yardımcı olabilmek amacıyla proje ve programlama eğitimleri veriyoruz. Sizin de katılımınızla bu etkinlikleri çeşitlendirebiliriz.

Gelelim konaklamaya benim bile geçiş yaptığım halde tek sıkıntım bu oldu. Yurtta kalmak isterseniz kızlar bu konuda çok şanslı çünkü yurt üniversitenin içinde kalıyor. Erkekler bu konuda daha şanssız çünkü yurtları üniversiteye biraz uzak kalıyor. Eğer evde kalmak isterseniz çok küçük evlere abartılı fiyatlar istiyorlar bu üniversiteye yakınsa fiyatlar çok daha artıyor. Genelde evler 500-800 arasında değişiyor evine ve konumuna göre her şey dahil ya da sadece net dahil oluyor.

## Son Olarak Da Pamukkale Üniversitesi Yönetim Bilişim Sistemleri Bölümüne Geçiş Yapmak İsteyenler İçin

Yukarıda da bahsettiğim gibi benim geçiş yapmamdaki en önemli etken staj olanağı. Bu sektörde tecrübe olmazsa olmazlardan ve bunu en iyi staj yoluyla yapabiliyorsunuz. Kendi alanızı bulmanız için çok güzel bir fırsat bu yüzden zorunlu stajı olan üniversiteleri tercih etmelisiniz ya da kendinizi geliştirecek projelerde çalışmalısınız. Geçiş yaptığınızda ilk başta küçük bir alışma süreci oluyor düzenli bir programla senenizi uzatmadan mezun olabilirsiniz.

Arkadaşlar benim üniversiteye ilk girdiğim sene YBSyi bilen kişi sayısı çok azdı ama bu dezavantaj programlamanın öneminin artmasıyla azalmaya başladı. Dijital dönüşümle ve teknolojinin gelişmesiyle bu bölümün çok daha popülerleşeceğini söyleyebilirim.

Aklıma gelen tüm noktalara değinmeye çalıştım. Umarım yeterince açıklayıcı olmuşumdur. Bu bölümü seçerken avantajları ve dezavantajları göz önünde bulundurarak tercih edin eğer size uygun olduğunu düşünüyorsanız yazın. Aklınıza takılan herhangi bir soru olduğunda bana mail atarak ya da sosyal medya hesaplarımdan ulaşabilirsiniz. Tercihlerde şimdiden başarılar.

**E-Posta:** aysgll.cobann@gmail.com

**Instagram:** https://www.instagram.com/aysegul__coban/

**Facebook:** https://www.facebook.com/aysegul.coban.522

**Linkedin:** https://www.linkedin.com/in/ay%C5%9Feg%C3%BCl-%C3%A7oban-b134b7140/

**Twitter:** https://twitter.com/aysglcbn48
