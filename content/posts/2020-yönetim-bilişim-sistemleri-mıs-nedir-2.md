---
title: Yönetim Bilişim Sistemleri (MIS) Nedir ?
date: 2020-08-12T12:21:47.630Z
lastmod: 2020-08-12T12:24:18.576Z
draft: false
categories:
  - YBS Nedir
tags:
  - PAU
  - YBS
author: Abdullah Oğuz
authorLink: https://www.linkedin.com/in/oguz-abdullah/
description: Yönetim Bilişim Sistemleri hakkında genel bir bilgi, sıkça sorulan
  sorular ve kendimizi geliştirebilmek için bir kaç öneriyi bu yazdıda topladım
  :)
hiddenFromHomePage: false
hiddenFromSearch: false
lightgallery: true
---

Tercih dönemlerinde artık adı sıkça anılan ve araştırılan bu bölümün öğrencilerinden biri olarak ben de kendimce "YBS (MIS) nedir ?, YBS hakkında sıkça sorulan sorular, YBS seçtim kendimi nasıl geliştiririm? " gibi konularda deneyimlediklerimi paylaşacağım.
E o zaman haydi ! Bakalım neymiş bu YBS :)

### **1-YBS (MIS) nedir ?**

**YBS (MIS) :** En basit anlamıyla yönetim ve bilişim kavramları arasında bir köprü kurarak kendi içinde yazılım, işletme ve enformatik gibi kavramları kullanan multidisipliner bir bölümdür. Yani YBS’ciler olarak şirketlerin işletme ve yazılım departmanları arasında uyum içinde işlemesinde önemli rol oynuyoruz. Hem işletme tarafından hem de yazılım tarafından bilgi sistemlerinin kullanılmasında YBS’cilerin önemi büyüktür. Aslında bakıldığında YBS’ci ne bir bilgisayar mühendisi ne de bir işletmecidir. Ama her iki bölümün de bilmesi gereken temel yapıları bilen ve bu disiplinler ile işletmeler için hayati öneme sahip kişilerdir.
Türkiye’de özellikle son zamanlarda hem firmalar böyle bir alanın gerekliliğini görmüş ve son zamanlarda da üniversitelerde popülerliği gittikçe artan bu bölümü okuyan kişiye analitik düşünme ve karar verme, algoritmik açıdan gelişebilme, verileri analiz etme ve buna göre karar yapıları oluşturabilme gibi daha pek çok konuda yetkinlik kazandırılıyor.

----------

### **2-Sıkça Sorulan Sorular ?**

#### YBS 2 yıllık mı ?

Hayır YBS 4 yıllık bir bölüm.

#### Hangi üniversiteyi tercih etmeliyim ?

Burada direkt olarak şu üniversite demek yerine akademik kadro, bilişim şirketleri, üniversitenin sağladığı olanaklar, şehirdeki teknokentlerin yetkinliği gibi faktörler üniversite seçiminde etkili olabilir ama bu imkanlar olsun ya da olmasın her şey sende bitiyor devamlı kendini geliştirmeli ve bölümde pek çok disiplini bilen ve kendi alanını seçmiş ve ona yoğunlaşmış birisi olman seni her zaman beş adım öne atacaktır.

#### Hangi pozisyonlarda çalışabilirim ?

* Veri tabanı uzmanı
* Veri tabanı analisti
* Sistem Analisti
* SEO uzmanı
* Network uzmanı
* Sosyal Medya Uzmanı
* Ağ sistemleri yöneticiliği
* Veri bilimci
* IT Uzmanı
* İnsan Kaynakları Uzmanı
* İş Analisti 
* ERP uzmanı
* İş zekası uzmanı
* Pazarlama ve Satış uzmanı
* Proje Yöneticisi
* İş Geliştirme uzmanı
* Finans ve Muhasebe
* Yazılım Geliştirici
* Akademisyen gibi unvanlar
* Veri Madenciliği Uzmanı 
* CRM uzmanı
* Yöneylem araştırmacısı
* Web programcısı
* Üretim uzmanı
* Kullanıcı Deneyimi(UX) Uzmanı
* Marka yöneticisi

Tabi buraya yazdığım iş alanları YBS’nin çalışma alanlarından bazıları, üniversite döneminde kendini geliştirdiğin alana göre çok daha farklı pozisyonlarda çalışabilirsin.

#### Devlette çalışma imkanları nelerdir ?

YBS daha çok özel sektör ve girişimciliğe hitap eden bir bölüm ama İİBF vb fakültelerden mezun devlete personel alımlarında YBS bölümü de başvuru yapabiliyor. Devlette çalışabilme imkanı az da olsa var ama YBS daha çok özel sektörde tercih edilen bir disiplindir. Ama son dönemde devletin "1 Milyon Yazılımcı" projesi ile ilerleyen dönemlerde devlet bünyesinde de YBS bölümünü ilgilendirecek pozisyonlar açılabilir :)

#### Ne kadar maaş alırım ?

YBS’nin genel çalışma alanı özel sektör olduğu için burada önemli olan neler bildiklerin, yaptığın projeler neler ?, hangi yazılım dilleri ile geliştirme yapıyorsun ? Yabancı dil seviyen ne ?, Girişimci ve lider ruhlu bir insan mısın ?, üniversite döneminde okul dışında yaptığın etkinlikler ve kazanımların ? buna benzer sorulara verceğin cevaplara göre ve yaptığın projelerin niteliği ve tecrübelerin alacağın maaşı belirliyor, Asgari ücret kazananda var 20.000₺ kazananda asıl mesela kendini ne kadar geliştirebildiğin.


#### YBS alanında düzenlenen etkinlikler nelerdir ?

* 2013'den bu yana düzenlenen Yönetim Bilişim Zirvesi bölümün en önemli etkinliğidir.

Detaylı bilgi : www.instagram.com/ybzirvesi


* IMISC daha çok YBS alanındaki önemli akademisyenlerin katıldığı akademik bir etkinliktir.


http://2020.imisc.net/en/homepage/?title=Main_Page


#### Devlet mi yoksa özel üniversite mi ?

Bu soru çok fazla soruluyor, üniversitenin sağladığı imkanlara, ders programına ve akademik kadrosuna göre değişkenlik gösteriyor.

#### Yeni açılmış YBS bölümünü yazmalı mıyım ?

Yeni açılan üniversitelerde ders programı akademik kadro ve bölümün işleyişinin oturması biraz zaman alıyor, bunlara dikkat edilerek detaylı biçimde incelenmesi gerek.

#### Bazı üniversitelerde YBS bölümü farklı fakültelerde neden ?

Bu konuda Türkiye’deki üniversiteler arasında bir birlik sağlanabilmiş değil her üniversitede farklılık göstermekte, ama üniversitelerde işletme ve bilişim alanında temel eğitimi her üniversite veriyor fakat bazı üniversiteler yazılım, işletme, enformatik alanında verdikleri farklı dersler ile öne çıkıyor bunun için ders programları detaylı biçimde incelenmesi gerek.

#### Dersler zor mu ?

Dersler genel anlamda zor değil, düzenli bir çalışma ile tüm derslerden başarı elde edebilirsin. Derslerin zor olmaması ders dışında kendimizi geliştirmek için uygun ortam sağlıyor.

----------

### 3- Kendimi nasıl geliştirebilirim ?

Her şey iyi güzel peki ben kendimi nasıl geliştireceğim ? sorusunu duyar gibiyim. Kendinizi geliştirmenin çeşitleri saymakla bitmez ama genel olarak bahsetmek gerekirse şunları diyebiliriz.

#### *Kariyer planınızı belirleyin*

Bölümü kazandık ama 2. sınıfta başlarız çalışmaya demeyin. **Erken kalkan yol alır!** Bölümü kazandığınız gibi senelik hedeflerinizi oluşturun ve bunları gerçekleştirmek için var gücünüz ile çalışmalar ve araştırmalar yapın. Daha 1. sınıfa başladığınızda yapacağınız kariyer planı sizi bölümüzde 5 adım öne taşır. Sistemli bir şekilde ilerlediğinizde okul ve okul dışında kendinizi geliştirme anlamında zaman yönetimini yapabilme olasılığı sağlar.

#### *Seçtiğiniz alan ile ilgili devamlı araştırmalar yapın*

Bölüme geldikten sonra bilişim alanı mı yoksa işletme alanında mı kendinizi geliştirmek istiyorsunuz buna karar verdikten sonra seçtiğiniz alan ile ilgili sürekli araştırmalar yapın, gelişmeleri takip edin, kendinizi güncel tutun bilişim alanını seçtiyseniz yöneldiğiniz dil veya araçlar ile bir şeyler üretmeye çalışın. İşletme alanına yönelmeyi düşünüyorsanız işletme ile ilgili deneyim kazanmak için çalışmalar yapın. Yaptığınız araştırmaları sadece teorikte değil pratikte de uygulamaya çalışın.



#### *Network ağınızı genişletin*

Network ağınızı genişleterek sektördeki kişiler ile yakın iletişimde olun. Network ağınızı ne kadar çok geliştirirseniz o kadar çok sektör hakkında bilgiye kolay erişebilir hale gelirsiniz. Linkedin gibi sosyal medya uygulamalarını kullanarak kendinize ölçeklendirilebilir bir ağ oluşturabilirsiniz.


#### *Topluluklarda etkin rol oynayın*

Üniversitede bulunan öğrenci toplulukları yada bilişim ile ilgili önemli topluluklarda yer alarak hatta yönetim ekibinde görev alarak kendinizi daha sosyal ve üretken bir hale getirebilirsiniz. Bu tarz topluluklarda yönetim ekibinin içinde yer almak size bir etkinlik nasıl düzenlenir. Etkinlik nasıl yönetilir gibi pek çok değerli deneyim katacaktır.



#### *Ürettiklerinizi paylaşın*

Eğer bilişim ile ilgileniyorsanız, ürettiklerinizi github, dribbble, behance gibi ortamlarda paylaşın, bu şekilde geliştirdiğiniz projeler hakkında geri bildirim alarak o alanlarda kendinizi geliştirebilirsiniz. Ayrıca bu ortamlarda paylaştığınız projeler sizin internet ortamında portfölyenizi oluşturur.



#### *Staj ve Part-time İş*

Stajlar iş hayatının minik bir alıştırması gibidir. Staj yapan kişiye işlerin nasıl yürüdüğünü neler yapılması gerektiğini gösteren ve adeta iş hayatına hazırlık gibidir. İmkanınız varsa üniversitede mutlaka part-time bir işte çalışın. Part-time işte çalıştığınız sürece öğrendiklerinizin deneyime dökebilme şansınız olacak ve bu tarz deneyimler kazandıkça okulda öğretilenlerin işin sadece çok küçük bir bölümünü kapsadığını göreceksiniz.


#### *Give-Back kültürü hayatınızın bir parçası olsun !*

Give-back türkçede "geri vermek" anlamına geliyor. Üniversite döneminde araştırma,network, iş, staj vb. konularda pek çok deneyim elde edeceksiniz ve üniversite bizlere derslerden daha çok sağladığı olanaklar ve bulundurduğu sosyal network ile büyük bir ilham havuzu sunuyor. Give-back külütürünün temelinde içindeki girişimci ruh ile bu havuzdan istediğin gibi kendini besle, geliştir güzel işlere imza at ve sonrasında kendi birikimini ilhamını diğer insanlar ile her ortamda paylaş onları da geliştir. **Çünkü bilgi,deneyim, ilham paylaştıkça ve değer kattıkça güzel !!**


#### *Give-Back kültürü hayatınızın bir parçası olsun !*

Günümüzde hem bilişim hem de işletme alanında değerli kaynakların hepsi yabancı dil ile yazılıyor bu kaynakları takip etmek ve oradan kendimizi beslemek çok önemli, hem kültürel anlamda hem de sektörel anlamda yabancı dilin önemi çok büyük yabancı dil konusunda kendinizi ne kadar geliştirirseniz sizin için kârdır.

----------


Son olarak seveceğiniz yada seveceğinizi düşündüğünüz bir işi yapın zaten bu olduktan sonra geliştirdiğiniz, yaptığınız araştırdığınız her şeyi büyük bir zevkle yapıyorsunuz. **Önemli olan sizsiniz ve sizin hayalleriniz durmadan sıkılmadan daha büyük hayaller kuralım !!**

### Hayattaki mesleğiniz, en büyük neşenizin dünyanın en büyük ihtiyacını karşıladığı yerdir.
**— Frederick Buechner**


Eğer aklınıza takılan sorular olursa aşağıda bıraktığım linklerden benimle iletişime geçebilirsiniz :)


 [Linkedin](https://www.linkedin.com/in/oguz-abdullah/)

 [Telegram](https://t.me/aoguz1)

[Kişisel Web Sitesi]((https://www.abdullahoguz.com))
